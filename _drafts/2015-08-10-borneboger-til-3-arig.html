---
layout: post
title: "Børnebøger til 3-årig"
date: 2015-08-10 10:44:44
---
<p>Højtlæsning er en hyggelig aktivitet, &#8211; og nu hvor jeg tænker over hvilke bøger jeg holder mest af at læse højt for min søn, begynder der at tegne sig et mønster. <!--more--></p>
<p>Rim og remser, og bøger på rim, er sjove at læse højt, &#8220;365 godnatsange &#8211; rim og remser&#8221; er et godt eksempel. En klassiker med rim er selvfølgeligt også &#8220;Halfdans ABC&#8221;, &#8211; i det hele taget digtene af Halfdan Rasmussen ofte gode til højtlæsning. Dette leder videre til et par andre rimende ABC&#8217;er: Knud Romer&#8217;s &#8220;ABC&#8221; har finurlige digte men er til tider lidt avanceret, &#8211; og så er der &#8220;Snudens ABC&#8221;, som vitterligt er læseværdig. De øvrige snudebøger er for lidt ældre børn, men samme forfatter, Flemming Quist Møller, har også lavet nogle andre herlige børnebøger på rim, særligt: Olga og Kedsomheden, samt Minibillen. Digtsamlinger kan også være gode: udvalgte Piet Hein Gruk har også været en succes, både med gode rim/rytme, små tegninger, og noget some jeg også selv læser for sjov.</p>
<p>Udover ABC&#8217;er er der også talbøger der er sjove, &#8211; vi har en gammel bog med &#8220;tal-dyrene&#8221;, og derudover også &#8220;You can count on monsters&#8221;.</p>
<p>Der er også mere interaktive bøger, &#8211; Jørgen Clevin, er god inspiration til aktiviter, og vi nyder hans &#8220;Kom og leg&#8221; og &#8220;Kom og leg mere&#8221;. En aktivitetsinspiration er forskellige tegnebøger, &#8211; hvor vi samtidigt sidder og øver os i at tegne og fortælle historier om det vi tegner.</p>
<p>Biblen, har vilde eventyrlige historier, og er samtidigt vores kulturs rødder, så børneudgaver af disser historier er også perfekte. Johannes Møllehaves gendigtning er vores favorit her.</p>
<p>Noget af det næste vi også skal i gang med er de klassiske eventyr, og andre myter, som jo findes i mange genfortællinger.</p>
<p>Vi har også været i gang med de klassiske børnebøger, af Milne(Peter Plys), Storm P.(Peter og Ping, etc.), Thorbjørn Egner(Folk og røvere i Kardemommeby, etc.), &#8211; min søn var dog lidt for ung, da vi begyndte at læse dem første gang, men det er nok snart tid igen.</p>
<p>En anden genre som han går op i er bøger om hvordan verden virker. Jeg havde tilfældigvis et halv teknisk tidskrift liggende, hvor han var helt optaget af billederne. Her er tekniske børnebøger også gode, både faglitterære ie. &#8220;mit eget leksikon&#8221;, &#8220;den store mekanikbog&#8221;, og også skønlitterære såsom &#8220;Lille mads og vandet&#8221; (af Sylvia Caveney og Simon Stern).</p>
<p>Sangbøger er også en god &#8220;højtlæsningsbog&#8221;, og hyggeligt at syng godnatsange.</p>
<p>Barbapapa-bøgerne, pixi-bøger, og lignende traditionelle børnebøger er der selvfølgeligt også mange af.</p>
<p>&nbsp;</p>
<p>Når jeg tænker over det, er der forskellige aspekter der spiller med når jeg finder børnebøger til højtlæsning:</p>
<ul>
<li>min søn skal selvfølgeligt synes at de er sjove og spændende.</li>
<li>det skal være noget jeg også selv synes er sjovt at læse op.</li>
<li>hellere klassiske eventyr eller små autentiske forfattere og helst ikke serie-produkter fra børne-medie-industrien.</li>
<li>gerne leg med sprog, rim, eller sjove ordspil.</li>
<li>gerne lærerige, eller med ting der får os til at tænke og snakke om verden.</li>
</ul>
<p>Historielæsning er en dejlig aktivitet ved at have børn, og giver også mulighed for at genopdage børnelitteraturen. Skrivningen af ovenstående, har fået mig til at tænke igennem hvad jeg vi læser, og kan forhåbentligt også tjene som inspiration til andre.</p>
<p>Hvis du sidder med inspirationsbud på anden god børnelitteratur er du meget velkommen til at skrive en kommentar.</p>
