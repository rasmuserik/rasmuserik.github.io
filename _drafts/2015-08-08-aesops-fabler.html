---
layout: post
title: "Æsops fabler"
date: 2015-08-08 19:33:26
---
<p>Da mine tanker strejfede mytologier, eventyr og historier, kom jeg i tanke om Æsops fabler. De vil være gode at fortælle som småhistorier til min søn, &#8211; og er frie af copyright, &#8211; så jeg vil her genfortælle et par af dem <!--more-->på dansk. Både for selv at lære og huske dem, og også så de måske kan være til glæde for andre.</p>
<h2>Løven og musen</h2>
<p>Løven lå og sov, da en mus løb hen over dens snude, og vækkede den. Løven brølede, fangede musen, og skulle til at dræbe den, &#8211; da musen beder for sit liv og siger: &#8220;Hvis du vil lade være med at æde mig, vil jeg gøre dig en tjeneste en anden gang&#8221;. Løven grinede, men lod musen gå fri.</p>
<p>Nogle dage senere blev løven fanget i en fælde af nogle jæger, og sad i et net som den ikke kunne komme fri fra. Den kæmpede men kunne ikke komme fri. Musen hørte løvens brøl, og listede sig hen og gnavede rebene i nettet over, og sagde så til løven: &#8220;Du grinede af tanken om at jeg kunne gengælde tjenesten, men nu ved du at det kan ske, at selv en løve kan have brug for hjælp fra en mus&#8221;.</p>
<h2>Hunden og spejlbilledet</h2>
<p>En hund kom gående over en bro, med et stykke kød i munden. Da den kiggede ned på vandet, så den endnu et stykke kød i munden på en anden hund. Den var sulten, så den sprang ned for at tage kødet fra den anden hund også, men&#8230; PLASK, &#8211; nu var både kød og spejlbillede væk.</p>
<h2>Ræven og rønnebærene</h2>
<p>En sulten ræv så nogle lækre rønnebær, i toppen af en gren. Først prøvede den om den kunne nå dem, &#8211; men uden held. Så prøvede den at hoppe op til dem, &#8211; ligeledes uden held, og derefter prøvde den om den kunn klatre op af de slanke grene, &#8211; hvilket ej heller lykkedes. Efter at prøve længe måtte den give op. Og da den den gik sin vej, sagde den til sig selv: Rønnebærene, de er sure, dem vil jeg ikke have.</p>
