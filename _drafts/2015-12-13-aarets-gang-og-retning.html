---
layout: post
title: "Årets gang, og retning"
date: 2015-12-13 06:55:54
---
<p>Det er tid at se tilbage på året, og sætte retning for det næste.</p>
<p><!--more--></p>
<p>I år har virksomhedens fokus været på følgende projekter:</p>
<ul>
<li><strong>Backend for UCC-organismen.</strong> <a href="https://ucc.dk/aktuelt/nyheder/kunstvaerk-indviet-paa-campus-nordsjaelland">Kunstprojektet</a> på UCC Nordsjælland er nu live, &#8211; hvor jeg har udviklet backend-koden, samt været med til at lave fejlfinding på det samlede projekt.</li>
<li><strong>Forsøg på at erobre marked, uden held. </strong>Jeg havde som sideprojekt implementeret et produkt, der viste sig at være betydeligt bedre og mere effektivt end konkurrerende produkt (ifølge potentielle brugere, som opfordrede mig til at gå videre med det). Det konkurrerende produkt er cashcow for en mellemstor virksomhed, og giver betydelig omsætning. Jeg implementerede kørende integration med brugernes systemer. Det viste sig dog at være nytteløst, da de endelige beslutningstagerne vægtede relationer/loyalitet ifht. den mellemstore virksomheds produkt højere end produktet kvalitet/performance, trods de egentlige brugeres interesser. Ny ændring er at den mellemstore virksomhed kommer til at have produktet som en del af samlet løsning, i stedet for separat produkt, &#8211; så der er ikke længere noget marked som jeg ville kunne gå ind på. Derudover er den mellemstore virksomhed nu i gang med at forbedre deres udgave af produktet for brugerne.</li>
<li><strong>Infrastruktur &#8211; ClojureScript.</strong> Den primære tekniske platform for virksomheden er blevet ClojureScript, &#8211; oven på CouchDB, WordPress, ElasticSearch og diverse custom node.js-services.</li>
<li><strong>Tinkuy/Lemon.</strong> Et andet interessant projekt som jeg er gået i gang med at deltage i er IT-infrastrukturen for <a href="http://tinkuy.dk">Tinkuy</a>/LemonGold. Projektet har ikke fået finansiering endnu, og er midlertidigt på standby, indtil det enten finder finansiering, eller at jeg får mere luft i økonomien.</li>
<li><strong>Biblioteksprototyper.</strong>  Jeg har implementeret forskellige eksperimentelle prototyper oven på biblioteksdata: anbefalingsservice, semantisk opmarkering (overraskende effektiv ifht. søgemaskiner), og grænsefladeprototyper. Jeg havde håbet på, at komme til at være med til, at bygge bibliotekernes fælles app når den kom i udbud, &#8211; men desværre benyttede <a href="http://www.danskernesdigitalebibliotek.dk/">DDB</a> den udvidede inhouse-regel (så udviklingen havnede hos DBC i stedet for at komme i udbud). Derudover implementerede jeg prototype til DBCs app-konkurrence.</li>
</ul>
<p>Af disse er det kun UCC-Organismen, der har givet indkomst, så nu er det tid at fokusere på projekter, der giver mere direkte/sikker indkomst. Konkret skal produktet-definitionen være klarere, mindre teknisk og på dansk, &#8211; og jeg skal mere opsøgende gå ud og finde ud af hvem jeg kan hjælpe.</p>
<p>På det personlige plan er der også sket en del det sidste år:</p>
<ul>
<li><strong>Struktur: 3-dages sprint, og årshjul med halvmåneder.</strong> Dette giver en bedre fornemmelse af tid, og mere fokus. Derudover diverse andre produktivitetsforbedringer.</li>
<li><strong>Yoga, swing-dans og anden dans og træning</strong>. Er bedre forbundet med min krop end jeg har være længe, &#8211; måske nogensinde.</li>
<li><strong>Skrivning.</strong> Er begyndt at skrive betydeligt mere, og lægge ting online.</li>
</ul>
<p>Derudover har jeg fået læst en del børnebøger, bygget en masse med lego, og leget/hygget derudaf med min søn 🙂</p>
